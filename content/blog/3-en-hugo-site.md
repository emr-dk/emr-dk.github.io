---
title: "Hvorfor Hugo?"
date: 2022-10-13T16:09:19+02:00
draft: false
summary: "Overvejelser om hvorfor jeg har valgt Hugo som platform."
status: "blabla"
---
Hvis du ikke gider at læse mine overvejelser og anekdoter om processen med at komme i gang så hop til selve vejledningen (her)[/projects/project3]

I lang tid har jeg prøvet, at få en personlig side op at køre. Jeg har prøvet at komme i gang med mange  forskellige platforme, men var grundlæggende i tvivl om, hvor det tekniske niveau skulle sættes. 
Jeg var ikke synderligt interesseret i at få alt for meget leveret - da hele pointen med min side er at styrke mine kompetencer. Nogle af de forsøg jeg har haft med, at komme i gang har involveret, at bygge alt som i _alt_ op manuelt. Hovederfaringen fra det var, at jeg lærte hvor meget arbejde der går i, at bygge en hel applikation alene.
Bare det at opbygge en ordentlig færdighed i HTML og CSS tager lang tid - og særligt hvis det også skal se godt ud. Ikke at de forsøg ikke har været meget lærerige, men set i lyset af, at jeg jo gerne vil have noget at vise frem var det også _for_ ambitiøst. Da jeg heller ikke regner med, at blive webudvikler har jeg måtte gå andre veje. 
Spørgsmålet var hvad der så skal til. Jeg har altid arbejdet med open source og ville derfor foretrække at gå den vej. Derudover er jeg ikke nødvendigvis interesseret i at gå den nemmeste vej, og det må gerne lugte lidt af _moderne_ det jeg vælger. Dette udelukkede på forhånd Drupal, Wordpress og lignende platforme. Min umiddelbare drøm var, at fortsætte ned af Python sporet, men jeg endte med ikke at bryde mig så meget om de platforme jeg fandt der - kiggede dog længe på (Pelican)[https://getpelican.com].
Jeg begyndte hen over sommeren 2022 at sondere terrænet igen og gav et skud med [Ghost](https://ghost.org/) men det var simpelthen for meget. Helt klart en god platform, men den føltes meget uoverskuelig for det jeg ville - og udarbejdet til at man fra dag ét skulle kunne generere en eller anden form for omsætning.
Jeg faldt så lidt tilfældigt over [Hugo](https://gohugo.io), og det er så den jeg er endt med. 

Hugo er en static site generator bygget i Go. Jeg har tidligere gravet mig ned i Node og JavaScript verdenen, og har særligt kigget på Jekyll men det fangede mig aldrig rigtigt. 

Først var tanken at deploye min Hugo site på DigitalOcean (hvorfor der også er en vejledning til hvordan man gør dettee). Eneste grund til jeg egentlig bruger denne platform er at jeg i sin tid fik nogle credits - nok for ca. $100. (Du kan også få nogen hvis du vil, bare klik [her](https://m.do.co/c/b5fbaf11d029). Du får $200 og jeg får $25 hver gang du bruger $25).
Derudover synes jeg Digital Ocean er relativt nemt at arbejde med - i hvert fald i forhold til det mareridt Amazon AWS var dengang jeg begyndte at kigge på cloud løsninger. 

